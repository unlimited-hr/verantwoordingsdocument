---
title: Georganiseerde samenwerkingsomgeving
sidebar_position: 1
---

## Situatie & Taak
Aan het einde van TLE 3 kregen wij als team van meerdere docenten te horen dat we niet goed als team samenwerkten. Deze feedback hebben wij serieus genomen en we hebben stappen ondernomen om de samenwerking, en dan met name de communicatie binnen het team, te verbeteren. 
Ook kregen wij als feedback op het vorige verantwoordingsdocument dat het niet één geheel was, en dat het volgens allemaal verschillende richtlijnen is geschreven. 

## Actie
We hebben besloten op Discord en Whatsapp geen belangrijke informatie meer te delen voor het project. Dit hebben we besloten omdat er een aantal keer belangrijke informatie is gedeeld die niet iedereen heeft meegekregen. Vanaf TLE 4 hebben we dit alleen nog maar via teams gedaan of besproken toen iedereen erbij was. Daarna hebben we dit vastgesteld in het logboek en op Miro, en de taken die hieruit kwamen op Jira.  
Om de feedback over het verantwoordingsdocument aan te pakken, hebben we besloten de Starr methode te gebruiken. Op deze manier gebruikt iedereen dezelfde methode om te reflecteren.

## Resultaat
Het resultaat hiervan was dat we als team veel meer op 1 lijn zaten en dat we merkten dat progressie boeken veel makkelijker ging. Ook hoefden we niet meer aan elkaar te vragen welke dingen waar stonden, omdat deze nu op afgesproken plekken stonden 
Het resultaat voor het verantwoordingsdocument is een document wat makkelijker te lezen is, en er georganiseerder uit ziet.  

## Reflectie
Als team hebben we een belangrijke les geleerd uit deze situatie. De combinatie van hardwerkende personen is handig in een groepje, maar tussen deze personen moet hele goede communicatie zijn Als dit niet het geval is dan moet werk soms dubbel gedaan worden.

### Afspraken met het team
We hebben naast de standaard momenten van TLE op vrijdag met het team afgesproken om met elkaar te komen om de week af te sluiten, en wat werk te verrichten. We hebben voor de vrijdag gekozen omdat de projectdagen dan wat meer verdeeld zijn over de week heen.  
Op deze vrijdag werken wij het logboek bij met informatie over wat we afgelopen week gedaan hebben. Ook gebruiken we de vrijdag om feedback sessies te doen, deze gebeurden om de twee weken.  
Alles bij elkaar ontmoeten we dus 1x fysiek op de dinsdag en 2x online op de woensdag en vrijdag. 

Elke keer als we aan het project gaan werken hebben we een stand-up en een wrap-up. Bij de bespreken we de taken die vandaag uitgevoerd gaan worden, aan de hand van het Jira board. En aan het einde van de dag verteld iedereen even kort wat hij gedaan heeft, en werken we dit ook weer bij op het Jira board. De reden dat we stand-ups houden is zodat we duidelijkheid hebben in het team over wie die dag waaraan gaat werken.  
Tijdens de wrap-ups worden ook belangrijke keuzemomenten besproken, of dingen waar iemand op vastliep. De reden dat er wrap-ups worden gehouden is om de planning bij te werken wat er die dag gedaan is. Ook is dit een makkelijke plek om om hulp te vragen als je moeite of problemen hebt met je taak. 

De retrospectives zijn wat moeizaam verlopen tijdens TLE 4, we hebben er maar 1 gehad. Het originele plan was om om de twee weken een retrospective te doen, maar vanuit onze coach kregen wij hier weinig over te horen, en wij hebben zelf niks ingepland omdat we het zo druk hadden met het project.   

Ook tijdens TLE 4 hadden wij weer een wisselende scrum-master. Iedereen is nu een keer scrum-master geweest en heeft hier wat ervaring mee opgedaan. De taak van de scrum-master is om de stand-ups en wrap-ups te leiden. Ook werd de scrummaster vaak aangekeken als contactpersoon als er een taak niet goed ging. 
De scrummaster kon dan iemand uit het team vragen om even mee te kijken, of haar/hem doorverwijzen naar een docent. 

